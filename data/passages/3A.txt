Fabio si trovava un giorno nella foresta, e aveva appena finito di
tagliare legna all’incirca sufficiente per caricare i suoi asini, quando
vide una fitta polvere che si alzava in aria e avanzava verso di lui.
Guarda attentamente e distingue un numeroso gruppo di persone a cavallo
che arrivavano a buona andatura. Per quanto nel paese non si parlasse di
briganti, Fabio, tuttavia, sospettò che questi cavalieri potessero
esserlo. Senza considerare ciò che sarebbe capitato ai suoi asini, pensò a
salvare sé stesso. Salì su un grosso albero i cui rami si diramavano in
cerchio, tanto vicini gli uni agli altri da essere separati solo da uno
spazio piccolissimo.