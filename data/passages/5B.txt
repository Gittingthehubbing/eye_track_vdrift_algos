Fido non era né un cane casalingo né un cane da canile. Il reame era tutto
suo. Si tuffava nella vasca o andava a caccia con i figli del giudice;
scortava Marta e Alice, le figlie del giudice, durante lunghe passeggiate
mattutine o crepuscolari; e, nelle serate invernali, stava sdraiato ai
piedi del giudice davanti al camino scoppiettante della biblioteca. Si
lasciava cavalcare dai nipotini del giudice o li faceva rotolare
sull’erba, e sorvegliava i loro passi nelle loro avventurose escursioni
alla fontana nel cortile delle scuderie e anche più in là, verso i prati e
i cespugli. Andava deciso fra i segugi e ignorava Tito e Isabella nel modo
più assoluto, perché era un re: un re di tutto ciò che camminava,
strisciava o volava nella proprietà del giudice Bianchi, compresi gli
uomini.